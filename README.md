# ITHS.NET.Webbutveckling.Lab1
 
Denna lab ingick i kursen "Webbutveckling med .NET 60p" på IT-Högskolan i Göteborg som jag läste våren år 2021.

## Uppgiftsbeskrivningen för labben:
#### Webb.Net Inlämningsuppgift 1.
Vi har blivit kontaktade av WestCoast Education, som behöver vår hjälp att modernisera sin
hemsida. Vi har fått följande information av deras beställare.
#### Bakgrund
WestCoast Education är ett utbildningsföretag som har sin placering på västkusten strax norr
om Göteborg. Vi har varit i utbildningsbranschen i snart 40 år. Vårt affärsmål är och har varit
att tillhandahålla tekniska utbildningar inom IT-området.
Vi har varit väldigt framgångsrika i alla år. Vi har specialiserat oss på framförallt
systemutvecklingsutbildningar inom webb och mobila lösningar.
Vårt koncept har och är fortfarande att tillhandahålla klassrums utbildningar där elever och
lärare möts. Vi erbjuder även distansutbildning där elever kan närvara via länk till klassrum
där en lärare genomför lektionen.
Vi märker dessvärre att antalet utbildningar som sker i klassrum minskar drastiskt samt att
det har blivit svårare att locka elever till våra distansutbildningar.
Vi kommer nu att göra en stor satsning på att kunna tillhandahålla utbildningar, seminarier
och webinarier ”On-Demand”.
Vi har beslutat att vi behöver en modern och attraktiv plattform att erbjuda våra elever och
kunder för bokning, sökning, matchning av kurser samt samarbete.
#### Mål
Vad vi behöver är en plattform som kan hantera vårt traditionella sätt att erbjuda utbildning
på men som även kan hantera vårt nästa steg som är att tillhandahålla köp av inspelade
kurser och seminarier för visning i webbläsare, mobila enheter samt för nedladdning.
Så vi ser följande scenarier som systemet måste klara.
#### Klassrumskurser
Visning och listning av kurser som kommer att köras på det traditionella viset. Det vill säga i
klassrum eller på distans som är lärarledda. Det skall gå att visa detaljer för kurserna som till
exempel innehåll, längden på kursen, vem som är lärare samt genomsnittligt betyg som
kursen fått av elever.
Detta innebär att vi kommer att behöva kunna lägga till kurser, matcha lärare till rätt kurs. Vi
behöver även möjlighet att ta bort kurser samt ändra kursers scheman.
Vi behöver även kunna lägga till nya lärare vid behov i systemet. Vi behöver dessutom även
möjlighet att kunna administrera elever i systemet. Vi vill ha möjlighet att kunna
kommunicera med elever via e-post och via chatt. Även lärare behöver möjlighet att kunna
kommunicera med elever via e-post och chatt.
Elever skall kunna följa sin status i verktyget och även kunna få rekommendationer på nästa
steg i sin utveckling. Som till exempel rekommendationer på andra kurser som andra valt
som har gått samma utbildningsspår.
För varje kurs så skall det finnas möjlighet för elever att kunna ställa frågor till sin lärare via
verktyget.
#### Bokning av klassrumskurser
För att kunna boka en kurs via verktyget måste man ha ettanvändarkonto. Så ett sätt för att
registrera sig och logga in måste skapas.
När en elev har bokat en kurs så behöver vi kunna skicka ett bekräftelsemejl med
betalningsuppgifter och ett välkomstmeddelande. Dessutom så måste vi kunna skicka ett
startmejl senast två veckor före kursstart.
Varje bokad kurs skall även lagras i elevens historik och vara tillgänglig via elevens
profiluppgifter.
Skulle det vara så att 3 veckor före kursstart vi inte har fler än 5 deltagare anmälda så måste
vi tyvärr av ekonomiska skäl boka av kursen. Detta innebär att ett mejl måste skickas
till eleverna att kursen är inställd samt så måste återbetalning hanteras eller ombokning till
annan kurs.
Läraren måste även informeras om att kursen är inställd, detta måste ske senast 2 veckor
innan kursstart. Annars blir vi ersättningsskyldiga och måste betala läraren sitt arvode.
#### On-Demand kurser
Vårt nästa steg är att kunna tillhandahålla on-demand kurser, det vill säga färdiginspelade
kurser som elever skall kunna köpa till ett överkomligt pris. Vi kommer även att
tillhandahålla prenumerationsmöjlighet till kurserna. Vilket innebär att vi kommer till en låg
månadskostnad låta elever eller andra kunder få tillgång till alla kurser som finns som
inspelade.
Här vill vi på samma sätt som ovan ha en listning av kurser som är grupperade i olika
utvecklingsområden. Det skall även här gå att titta på detaljer om kursen, men här vill vi ha
möjlighet att kunna förhandsvisa utvalda delar av kursen för att locka till köp eller
prenumeration.
När en elev eller kund köper en kurs så skall kursen lagras i profiluppgifterna för köparen.
För att kunna köpa en kurs måste man vara inloggad och registrerad i systemet.
Det viktiga här är att om eleven/kunden köper en kurs i taget så behöver vi kunna spåra vilka
kurser som är köpta för att kunna rekommendera nya kurser. Detta vill vi skall kunna ske
med hjälp av e-postutskick.
#### Steg 1. 
#### Framtagning av ”Proof Of Concept”
I detta första steg vill vi att ni tar fram en ny startsida åt oss, där besökare kan få en överblick
över vad vi kan erbjuda. Vi vill dessutom ha en sida där aktuella och populära kurser
presenteras.
#### Funktionskrav
Vi vill att applikationen skall fungera i alla moderna webbläsare och gå att använda i olika
skärmstorlekar och i olika enheter. Det är jätteviktigt att applikationen är responsiv, vår
gamla applikation var inte detta och vi fick väldigt mycket kritik för detta.
#### Designkrav
Gällande design och utseende har vi inte speciella krav förutom att applikationen skall vara
lätt att orientera sig i. Det vill säga att den skall vara lätt att förstå så man hittar de
väsentliga sakerna enkelt.
